### Opgave

Schrijf een programma dat het opgooien van twee eerlijke dobbelstenen simuleert. De gebruiker mag kiezen hoe vaak er "gegooid" wordt. Kijk bij Opgave 11 (p. 26) hoe je een (pseudo-)willekeurig getal kan genereren om het gooien van een dobbelsteen te simuleren. Bereken de som van het aantal ogen op beide dobbelstenen. Je programma toont dan een overzicht met de relatieve frequentie van elke mogelijke uitkomst.

In de eenvoudigste versie van dit programma dreig je een monsterachtig grote lijst te genereren, waardoor het geheugen van de computer langzaam maar zeker vol loopt. Hoe zou je dit kunnen vermijden? Je zou deze efficiÃ«ntere oplossing in principe moeten kunnen implementeren, maar het hoeft niet.

De gegenereerde uitvoer is uiteraard afhankelijk van het toeval. Dodona kan je code daarom niet automatisch evalueren (voor zover ik weet). Dien je code in via Dodona, en ik zal ze manueel nakijken.

### Voorbeeld

**Uitvoer:**

    Relatieve frequentie van 2: 0.02788
    Relatieve frequentie van 3: 0.05633
    Relatieve frequentie van 4: 0.08379
    Relatieve frequentie van 5: 0.11048
    Relatieve frequentie van 6: 0.14095
    Relatieve frequentie van 7: 0.16683
    Relatieve frequentie van 8: 0.13818
    Relatieve frequentie van 9: 0.11038
    Relatieve frequentie van 10: 0.08262
    Relatieve frequentie van 11: 0.05519
    Relatieve frequentie van 12: 0.02737
