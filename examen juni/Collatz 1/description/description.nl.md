### Context

Er bestaat een beroemd vermoeden in de wiskunde, waarvan je de naam ongetwijfeld gemakkelijk kan vinden, maar dat is natuurlijk niet de bedoeling.

Het vermoeden gaat als volgt: neem een natuurlijk getal `n`. Als `n` even is, deel je het door 2. Als `n` oneven is, vermenigvuldig je het met 3 en tel je er vervolgens 1 bij op. Op het getal dat je zo bekomt, pas je dezelfde redenering toe. Men vermoedt dat je voor elk getal `n` vroeg of laat bij 1 uitkomt.

Voor zover we geprobeerd hebben, gaat deze eigenschap op voor elk natuurlijk getal. Er is echter nog geen bewijs gevonden voor deze eigenschap. Daarom noemen we het geen stelling, maar een vermoeden.

### Voorbeeld
Voor `n` = 12 vind je de rij 12, 6, 3, 10, 5, 16, 8, 4, 2, 1.
Voor `n` = 19 vind je 19, 58, 29, 88, 44, 22, 11, 34, 17, 52, 26, 13, 40, 20, 10, 5, 16, 8, 4, 2, 1.

### Opgave
Belangrijk: op lijn 1 van je programma staat een lijn commentaar met daarbij de namen van degenen die er aan meegewerkt hebben.

Schrijf een programma dat vraagt naar een natuurlijk getal. Je programma berekent 3 getallen: het maximum van de rij getallen, de index (het rangnummer) van het maximum in de rij, en het aantal termen in de rij. De uitvoer bestaat uit deze drie getallen, netjes op één lijn, van elkaar gescheiden door een spatie.

### Voorbeeld

**Invoer:**

    12

**Uitvoer:**

    16 6 10

**Invoer:**

    19

**Uitvoer:**

    88 4 21
