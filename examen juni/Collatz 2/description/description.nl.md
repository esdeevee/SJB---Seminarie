### Context

Er bestaat een beroemd vermoeden in de wiskunde, waarvan je de naam ongetwijfeld gemakkelijk kan vinden, maar dat is natuurlijk niet de bedoeling.

Het vermoeden gaat als volgt: neem een natuurlijk getal n. Als n even is, deel je het door 2. Als n oneven is, vermenigvuldig je het met 3, en tel je er 1 bij op. Op het getal dat je zo bekomt, pas je dezelfde redenering toe. Men vermoedt dat je voor elk getal n vroeg of laat bij 1 uitkomt.

Voor zover we geprobeerd hebben, gaat deze eigenschap op voor elk natuurlijk getal. Er is echter nog geen bewijs gevonden voor deze eigenschap. Daarom noemen we het geen stelling, maar een vermoeden.

De index van het eerste element in de rij dat kleiner is dan n, noemen we de stoptijd van n.

### Voorbeeld
Voor n = 12 vind je de rij 12, 6, 3, 10, 5, 16, 8, 4, 2, 1. Het eerste element kleiner dan 12 is 6. De stoptijd is de index die hoort bij het element 6. 6 is het tweede element van de rij, dus de stoptijd van 12 is gelijk aan 2.
Voor n = 19 vind je 19, 58, 29, 88, 44, 22, 11, 34, 17, 52, 26, 13, 40, 20, 10, 5, 16, 8, 4, 2, 1. Het eerste element kleiner dan 19 is 11. De stoptijd is de index die hoort bij het element 11. 11 is het zevende element van de rij, dus de stoptijd van 12 is gelijk aan 7.

### Opgave
Belangrijk: op lijn 1 van je programma staat een lijn commentaar met daarbij de namen van degenen die er aan meegewerkt hebben.

Schrijf een programma dat vraagt naar een natuurlijk getal. Je programma berekent de stoptijd van dit getal. De uitvoer bestaat uit het getal

### Voorbeeld

**Invoer:**

    12

**Uitvoer:**

    2

**Invoer:**

    19

**Uitvoer:**

    7
